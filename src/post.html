<!doctype html>
<html class="no-js" lang="en">

<head>
	<meta charset="utf-8" />
	<meta name="viewport" content="width=device-width, initial-scale=1.0" />
	<title>Leendert van Beelen</title>
	<link rel="stylesheet" href="/css/main.css">
	<link href="https://fonts.googleapis.com/css?family=Open+Sans|Source+Code+Pro" rel="stylesheet">
</head>

<body>
<div class="container">
<header>
	<img src="https://www.leendertvanbeelen.nl/11/van-zomer-naar-winter/zonsondergang-malaga.jpg" style="width: 250px; height: 250px;">
	<h2>Van zomer naar winter</h2>
	<ul>
		<li><a href="#">#travel</a></li>
	</ul>
</header>

<main>
	<article>
    <p>Na een paar prachtige warme maanden zit ik inmiddels al weer een paar dagen in de winter. Voor morgen is er volgens de weersverwachting zelfs kans op (natte) sneeuw. Ik had geen winterkleding gepakt, want ik ging er vanuit dat ik in de buurt van de zon bleef. Gelukkig had ik niet tot aan de kerst alles geboekt en had ik de kans om mijn reis aan te passen aan nieuw opgedane inzichten. Aangezien ik al een poosje niets meer heb geblogd leek het me wel een goed idee om wat te delen over hoe ik tot die beslissing ben gekomen.</p>

    <p>De laatste blogpost schreef ik in de bus naar Porto. In de stad van de port regende het op veel van de vijf dagen die ik daar bleef. Gelukkig is port drinken een goede binnenactiviteit en vermaakte ik me prima, al begon dat na een paar dagen wel te vervelen. Met een paar flessen port en een ervaring rijker stapte ik in het vliegtuig naar de Algarve om daar te genieten van twee weken vakantie aan het strand.</p>

    <p>Ook in het zuiden van Portugal was het merkbaar dat de zomer voorbij was. De temperatuur lag de meeste dagen wel rond de 20 graden, alleen was er wel zo nu en dan een bui en een straffe wind. De dagen met wat minder weer gaf wel genoeg kans om even na te denken over wat ik verder wilde gaan doen voor de kerst. Inmiddels had ik ontdekt dat ook in het zuiden van Europa het weer niet de hele winter fantastisch is. Dat gaf me wel te denken over hoe ik mijn tijd wilde besteden.</p>

    <p>In het begin was ik van plan vooral langzaam aan reizen en vooral meerdere dagen in een stad besteden. Tot aan de camino had ik alles geboekt en ook in Portugal had ik alles van te voren geboekt. Het nadeel daarvan is dat als je na een paar dagen uitgekeken bent in een stad, omdat het minder interessant is dan verwacht je vast zit en niet verder kunt. Op de camino had ik ontdekt dat het flexibele dag bij dag leven ook prima kan werken.</p>

    <p>Verder had ik gehoopt een paar hostels te kunnen vinden vergelijkbaar met die in Zwitserland. In de buurt van veel natuur, goed bereikbaar met het ov en een redelijke review score hadden. Die zijn helaas lastiger te vinden dan gehoopt en mijn reis hier in Europa zal dus vooral steden bezoeken worden. Het voordeel daarvan is dat steden vaak veel hostels hebben en het dus ook makkelijker is om een fijne slaapplek te vinden.</p>

    <p>De bovengenoemde punten zette me wel aan het denken dat ik met de beperking van de zonnige gebieden niet zoveel variatie kan hebben in mijn reis. En als het weer toch minder is kan ik net zo goed ook de iets minder zuidelijke gebieden opzoeken. En dus ben ik op zoek gegaan naar het goedkoopste vliegticket naar de oost kant van Europa. Na het nodige gezoek in google flights kwam ik uiteindelijk uit op een vlucht van Malaga naar Cluj.</p>

    <p>Voor de trip naar Cluj stond eerst nog een weekje Spanje op de planning. Daar kwam ik aan in het zomerse Sevilla, de dagen dat ik daar was waren prachtig. Korte broek aan en genieten van de mooie stad, die een enorme kerk heeft en een gratis militair museum op een plek die zeker een bezoekje waard is. Na twee dagen mijn tas weer opgepakt om met de bus naar Granada te gaan.</p>

    <p>In Granada aangekomen bleek het hostel een heerlijke backpackers plek te zijn waar wel mensen waren om even mee te babbelen, in tegenstelling tot het vorige hostel. Het oude deel van de stad waar ik verbleef is een groot doolhof met allemaal kleine straatjes. Was erg blij met maps.me op de telefoon, dat blauwe pijltje met de huidige lokatie is een enorme verbetering ten opzichte van een papieren kaart. Op de laatste avond toch nog even de gratis tour van het hostel door de wijk gedaan. Die eindigde bij de Senegalezen die in de grotten aan de rand van de stad wonen. De zonsondergang met de Afrikaanse muziek met uitzicht op de moorse Alhambra was geweldig.</p>

    <p>De laatste twee dagen in Spanje heb ik doorgebracht in Malaga, wat heel anders is dan Granada. Veel tijd besteed aan de natuur die om en in de stad is. Ook nog even wat tijd genomen om een jas te kopen die iets beter helpt bij wat lagere temperaturen. Meteen ook maar een extra trui aangeschaft die nu heel goed van pas komt.</p>

    <p>Na de eerste paar dagen hier in RoemeniÃ« heb ik nog steeds geen spijt van die beslissing. De sneeuw is wel wat kouder dan een zonnige strand, maar zeker niet minder mooi. Het is leuk om weer in een ander land te zijn, ook al ken ik dit al wel een beetje. Mijn avonturen hier bewaar ik voor een volgende blog, dit is al een behoorlijk lang verhaal geworden.</p>

	</article>
</main>

</div>
</body>

</html>